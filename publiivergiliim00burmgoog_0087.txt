’ Aruernos ern. n. Μὴ. 209

Fundere lumen apex, tractuque innoxia molli
Lambere flamma comas, et circum tempora pasci.
Nos pavidi trepidare metu, crinemque flagrantem*

Excutere, et sanctos restinguere fontibus ignes. ⁴

At pater Anchises oculos ad fidera laetus

Extulit: et coelo palmas cum voce tetendit:

Juppiter omnipotem, precibus fi flecteris ullit,

Adspice nos; hoc tantum: et, fipietatemeremur,

Da deinde auxilium, pater 3 atque haec omina firma.
Vix ea fatus erat senior: subitoque fragore

Intonuit laevom, etde coelo labsa per umbras

Stella facem ducens multa cum luce cucurrit.

Illam, summa super labentem culmina tecti,

Cernimus Idaea claram se condere silva, .

Signantemque vias: tum longo limite sulcus

Dat lucem, et late circum loca sulfure fumant.

Hic vero victus genitor se tollit ad auras,

Adfaturque deos, et sanctum fidus adorat.

Jamjam nulla mora est. Sequor, et, qua ducitiS, adsum.

Di patrii, servate domum, servate nepotem: ⁵ ⁴

Vestrum hoc augurium, vestroque in numine Troja est.

Cedo equidem, nec, nate, tibi comes ire recuso, ’ .

Dixerat ille: etjam per moenia clarior ignis ' ’
30

 

