AENEID'OS nlo. -1. v.3112 139

Arboribus clausam circum atque horrentibus umbris

Occulit. Ipse uno graditur comitatus Achate,

Bina manu lato crispans hastilia ferro.

Cui mater media sese tulit obvia silva,

Virginis os habitumque gerens, et virginis arma
Spartanae: vel qualis equos Threissa fatigat
Harpalyce, volucremque fuga praevertitur Hebrum. ’
Namque humeris de more habilem suspenderat arcum
Venatrix, dederatque comam diffundere ventis;

Nuda genu, nodoque finus conlecta fluentis.

Ac prior, Heus, inquit, juvenes, monstrate mearum
Vidistis sr quam hic errantem forte sororum,
Succinctam pharetra et maculosae tegmine lyncis,
Aut spumantis apri· cursum clamore prementem.

Sic Venus ; et Veneris contra srcfilius orsus:

Nulla tuarum audita mihi neque visa sororum,

O (quam te memorem ἒ) virgo. Namque ⁴haud tibi voltus
Mortalis, nec vox hominem sonat. Ο, dea certe ς

An Phoebi soror, an Nympharum sanguinis una?

Sis felix, nostrumque leves quaecumque laborem:

Et quo sub coelo tandem, quibus orbis in oris
Jactemur, doceas, Ignari hominumque locorumque

Erramus, ventohuc et vastis fluctibus acti.¹ ·

 

