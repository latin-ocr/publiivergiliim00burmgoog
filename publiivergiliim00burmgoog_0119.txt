AENEIDOS LIB. IV. v.637. 275,

Sic veniat. Tuque ipsa pia tege tempora vitta.
Sacra Jovi Stygio, quae rite incepta paravi,
Perficere est animus, finemque inponere curis;
Dardaniique rogum capitis permittere flammae.
· Sic ait. llla gradum studio celerabat anilem.
At trepida, et coeptis inmanibus effera Dido,
Sanguineam volvens aciem, maculisque trementis .
Interfusa genas, et pallida morte futura,
Interiora domus inrumpit limina, ct altos
Conscendit furibunda rogos, ensemque recludit
Dardanium, non hos quaesitum munus in usus.
Hic, postquam Iliacas vestis notumque cubile
Conspexit, paullum lacrimis et mente morata,

Incubuitque toro, dixitque novissima verba:

Dulees exuviae, dum fata Deusque smebant,

Adcipite hanc animam, meque his exsolvite curis.
Vixi, et, quem dederat cursum fortuna, peregi:
Et nunc magna mei sub terras ibit imago.

Urbem praeclaram statui: mea moenia vidi:

Ulta virum, poenas inimico a fratre recepi:

Felix, heu nimium felix, fi litora tantum
Numquam Dardaniae tetigissent nostra carinae!

Dixit: et, os inpressa toro, Morientur inultae, ,

 

